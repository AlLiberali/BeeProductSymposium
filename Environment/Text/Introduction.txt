اولین سمپوزیوم ملی فرآورده‌های غذایی و دارویی زنبور عسل توسط معاونت پژوهشی دانشگاه شهید بهشتی و مرکز پژوهشی فرآورده‌های زنبور عسل دانشگاه شهید بهشتی با همکاری انجمن تغذیه ایران با هدف ارائه جدیدترین دستاوردهای پژوهشی فرآورده‌های غذایی و دارویی زنبور عسل با تمرکز بر مطالعات بین رشته‌ای تقاضا محور و کاربردی در تاریخ ۱۱ مهرماه ۱۴۰۳ در تهران در محل همایش‌های بین‌المللی دانشگاه شهید بهشتی برگزار خواهد شد. براین اساس در راستای تبادل دانش، ارتقاء پژوهش و همکاری‌های علمی و بر اساس مطالبۀ متخصصین این حوزه این سمپوزیوم حول اهداف و محورهای ذیل طی دو روز حضور و هم‌اندیشی متخصصان و محققان برجسته این حوزه ارائه خواهد شد.
&        اهداف سمپوزیوم
%    اهداف کلی
 - معرفی آخرین دستاوردهای پژوهشی حوزه فرآورده‌های غذایی زنبور عسل
 - معرفی آخرین دستاوردهای پژوهشی حوزه فرآورده‌های دارویی، طب سنتی و مکمل زنبور عسل
 - راه اندازی دبیرخانه دائمی سمپوزیوم فرآورده‌های غذایی و دارویی زنبور عسل
 - جلب نظر سیاست‌گزاران بخش‌های تولید، نظارت و عرضه بخش کشاورزی، بهداشتی و درمانی کشور
 - کمک به تعیین راهبرد و مسیر تحقیقات نیازمحور براساس اسناد بالادستی کشور
 - هم اندیشی جهت برندسازی و تجاری‌سازی فرآورده‌های زنبور عسل
 - ارتقاء دانش عمومی در حوزه زنبوردرمانی و درمان مبتنی بر فرآورده‌های زنبور عسل
%    اهداف جزئی
 - همگرایی محققین تخصصی و شبکه‌سازی در حوزه پژوهش‌های حوزه فرآوزده‌های زنبور عسل
 - معرفی مرکز پژوهشی فرآورده‌های زنبور عسل دانشگاه شهید بهشتی و جذب حامیان مادی و معنوی جهت پژوهش‌های حوزه فرآورده‌های غذایی زنبور عسل
 - عقد تفاهم‌نامه همکاری پژوهشی و تجاری با محققین، سازمان‌ها و ذینفعان بخش خصوصی و دولتی در حوزه فرآورده‌های زنبور عسل
&        محورهای تشریحی سمپوزیوم
%    فلور، بوم‌شناسی و حفاظت
 - فلور و پوشش گیاهی گیاهان با اهمیت در صنعت زنبوردری
 - ظرفیت برد مرتع در زنبورداری
 - اکولوژی و حفاظت از گیاهان با اهمیت در صنعت زنبورداری
%    اصالت سنجی، گرده‌شناسی، تعیین منشاء گیاهی، تعیین سلامت و رتبه‌بندی
 - آزمون‌های فیزیکو-شیمی فرآورده‌های زنبور عسل
 - آزمون‌های فیتوشیمی فرآورده های زنبور عسل
 - آزمون‌های گرده‌شناسی فرآورده‌های زنبور عسل
 - آزمون‌های ارگانولپتیک فرآورده‌های زنبور عسل
 - آزمون‌های باقیمانده سموم، آنتی‌بیوتیک‌ها و فلزات سنگین در فرآورده‌های زنبور عسل
 - آزمون‌های میکروبیولوژی فرآورده‌های زنبور عسل
 - رتبه‌بندی فرآورده‌های زنبور عسل
%    محصولات غذایی و دارویی
 - مکمل‌های غذایی و طب سنتی فرآورده‌های زنبور عسل و سلامت و امنیت غذایی
 - مکمل‌های دارویی و طب سنتی فرآورده‌های زنبور عسل و سلامت و امنیت غذایی
 - ساخت غذا-داروها، محصولات فراسودمند فرآورده‌های زنبور عسل و سلامت و امنیت غذایی
 - فرآورده‌های تغذیه‌ای، مکمل و خوراک زنبور عسل
%    آپی‌تراپی (زنبوردرمانی)
 - مطالعات طب سنتی حوزه فرآورده‌های زنبور عسل
 - مطالعات فارماکولوژی فرآورده‌های زنبور عسل
 - فرمولاسیون فرآورده‌های زنبور عسل
 - فناوری‌های نوین در زنبوردرمانی
%    استانداردها، دستورالعمل‌ها و قوانین
 - استانداردهای ملی و بین‌المللی فرآورده‌های زنبور عسل
 - بازرسی، مطالبات قانونی و نظارتی فرآورده‌های زنبور عسل
%    ژنتیک و فناوری‌های زیستی
 - فناوری‌های زیستی نوین در اصالت سنجی فرآورده‌های زنبور عسل
 - فناوری‌های زیستی نوین در تولید فرآورده‌های غذایی و دارویی زنبور عسل
%    اقتصاد دانش‌بنیان و تجاری‌سازی در فرآورده‌های زنبور عسل
 - چالش‌های اقتصادی و راهکارهای صادرات فرآورده‌های زنبور عسل
 - چالش‌های اقتصادی و راهکارهای تولید و عرضه فراورده‌های زنبور عسل
 - بازاریابی و تجاری‌سازی حوزه فرآورده‌های زنبور عسل
%    هوش مصنوعی، بیواینفورماتیک درهوشمند سازی، کنترل کیفیت و جلوگیری از تقلب در فرآورده های زنبور عسل
%    آموزش، فرهنگ سازی و ارتقاء دانش عمومی حوزه فرآورده های زنبور عسل